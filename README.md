# OSMGB
## Progetto OSM Guinea Bissau - Classe 5Ainfo 2019\20 IIS A. Avogadro

![alt text](https://lh3.googleusercontent.com/proxy/aZv2abD8zc3LshnpNT04uDNAy2S9xNbAVV9SIwlQhxc_7ULgIbdijxfQfjDEjDk8xXaGD-0-HFliRlI8yKaMjGAIuo3E9mjmo87xAx4_1siL)

Tale progetto è stato proposto  dall’associazione ONLUS Abala-Lite ai docenti della materia GPOI (Gestione Progetto e Organizzazione d’impresa) e alla  classe 5AINFO dell’ IIS A. Avogadro  A.S. 2019/20 nel settembre 2019.
Gli allievi e i docenti  si sono accordati nel cogliere l’opportunità di  sperimentare   i concetti teorici delle lezioni del corso che riguarda la gestione di un progetto informatico in tutte le sue fasi di avvio, pianificazione, progettazione, realizzazione e rilascio.
Si intende quindi applicare le nozioni apprese man mano durante l’anno,  mettendosi fin da subito in gioco su un progetto  concreto  volto alla realizzazione e consegna di una applicazione informatica con lo scopo di digitalizzare un sistema informativo di Anagrafica e di Mappa Catastale di un villaggio della Guinea Bissau. 
L’obiettivo di questo progetto non è  solo la consegna del sistema Anagrafico e Catastale, ma anche vivere l’esperienza e l’apprendimento attraverso una metodologia  “project based”.
Lavorare su un progetto “reale”, con un cliente, uno o più consulenti, collaborare e sperimentare le criticità delle varie fasi di realizzazione, mettendo in pratica  i contenuti delle lezioni frontali  dei docenti ( a volte prima ancora di averle trattate)  sarà uno stimolo per tutti.
Ogni studente sperimenterà vari  ruoli all’interno del progetto e questi saranno intercambiabili e modificabili nel corso del tempo.

L’obiettivo del progetto è di realizzare un archivio anagrafico-catastale ed una mappatura  delle case, strade, pozzi e risaie su OpenStreetMap  per un particolare villaggio della Guinea Bissau, denominato “Nthangue”, luogo nei quali opera l’associazione Abala-Lite.

## Introduzione alla Guinea Bissau
La Guinea-Bissau è una tra le più piccole nazioni dell'Africa occidentale che copre un'area di 36.125 km2. Si affaccia sull’Oceano Atlantico tra il Senegal a nord e la Repubblica della Guinea a sud-est.

![alt text](https://www.notiziegeopolitiche.net/wp-content/uploads/2018/01/IMG_4523.jpg)

### Territorio e lingua
I territori dell’attuale Guinea-Bissau furono occupati dal Portogallo nel 1446 fino alla dichiarazione d’indipendenza proclamata unilateralmente dai Guineiani il 24 settembre del 1973 dopo una lotta iniziata nel 1963. L’indipendenza fu concessa dal Portogallo l’anno successivo, il 10 settembre del ’74, come conseguenza della Rivoluzione dei garofani, dopo circa 500 anni.
Dopo il conseguimento dell’indipendenza, il nome di Guinea Portoghese fu trasformato nell'attuale. Al nome Guinea è stato  aggiunto quello della capitale Bissau per evitare la confusione con il vicino stato della Guinea con capitale Conakry, ex colonia francese. 
La capitale Bissau conta circa 500.000 abitanti.
La lingua istituzionale è il portoghese perché Amilcar Cabral, che ha guidato la lotta per l’indipendenza, riteneva importante conservare una lingua che facesse da ponte con la comunità internazionale, anche se si trattava della lingua dei colonizzatori. Il dialetto creolo, che mescola elementi africani e portoghesi, è considerato la “lingua nazionale”. Tra le 20 lingue native, le più parlate sono il Balanta (30%) ed il Fula (20%). Seguono il Manjaco (14%), il Mandinka (13%) il Papel (7%) e il Mancanha. La maggioranza della popolazione è animista, poi vengono i musulmani, prevalentemente Fula e Mandinka, ed i cristiani che sono circa il 15%.
### Ordinameto politico e popolazione

![alt text](https://www.sightsavers.it/wp-content/uploads/sites/4/2019/01/Sightsavers-family-in-Guinea-Bissau-1024x576.jpg)

È una repubblica presidenziale con parlamento unicamerale. La Costituzione del 1984, emendata più volte in seguito, recita che il presidente della Repubblica è eletto a suffragio diretto con un mandato di 5 anni e detiene il potere esecutivo. L'Assemblea Nazionale è composta da membri eletti a suffragio universale per 4 anni detiene il potere legislativo. Il Presidente della repubblica nomina il Presidente del Consiglio che forma il Governo che deve essere votato dall’Assemblea Nazionale.
La popolazione è stimata in 1.816.000 abitanti (dati del 2016 - Banca Mondiale), erano  1.520.830 secondo il censimento del 2009, e 1.227.000 nel 2001 con considerevoli differenze tra regione e regione ed è costituita in gran parte da pastori, coltivatori di riso e pescatori. Il tasso di crescita della popolazione è stimato del 2,45% e la popolazione è prevalentemente giovane. Il paese presenta un rapido tasso di urbanizzazione: dal 18% del 1991 si è passati al 30% nel 2010, il che ha comportato un’accelerazione dell’esodo rurale. La densità abitativa è di circa 50 abitanti per kmq. 
È il quarto paese più povero del mondo (l'87% della popolazione vive con meno di un dollaro al giorno) e si trova al 176° posto su 187 paesi secondo il Rapporto globale sullo sviluppo umano del 2011 (PNUD). Il 69% della popolazione si trova nella fascia di povertà, che significa che 1.075.082 persone vivono con meno di due dollari al giorno ed il 33% vive in condizioni di estrema povertà con meno di un dollaro al giorno (ILAP 2010),questo dovuto alla ragile economia,per lo più basat sull'agricoltura
La mortalità infantile è molto alta: delle nuove nascite il 10% muore prima di aver raggiunto il primo anno, mentre un altro 10% non arriva a 5 anni, chi sopravvive ha una speranza di vita di 50  anni circa secondo CIA World Factbook con dati aggiornati al gennaio 2015.

## Il villaggio di N'Tchangue

![alt text](https://lh3.googleusercontent.com/proxy/2k2aFHKFn9Njoz6xbRMssSKUDMByS9tjRk8gyVEI09_dh9T-LjDUajLMkjRB86IvRLIiaU541nVYpK-8QivSZh_gp7qFLmhPIf0PlFzgZJjA1Qkn_FbGelwY)

L’associazione Abala lite onlus ha avuto i primi contatti con il villaggio di N’Tchangue, appartenente al settore amministrativo di Nhacra,  provincia che fa parte della regione Oio, dal 2013.
Il villaggio è situato a una quarantina di km a NE della capitale Bissau e a una ventina di km da Mansôa, cittadina di circa 45.000 abitanti (46.046 secondo il censimento del 2009) che ospita quotidianamente un mercato coperto e uno all’aperto e che si trova sulla strada nazionale che da Bissau porta in Guinea Conakry e in Senegal.
Suddiviso in N’Tchangue Bedeta (DR 18 e 19) e Ntchanque Subal (DR 8) (sempre secondo i dati del censimento del 2009) distribuite in 3 distretti: n. 8, 18 e 19, il villaggio è all’interno della savana, mato in creolo, a circa 4 km dalla strada nazionale, dove passano i kantonga per recarsi da una parte a Bissau e da quella opposta a Mansôa.
### Il censimento
Dal censimento del 2016 fatto da Armindo Fassu, insieme ad altri insegnanti della scuola primaria, su progetto e analisi dei dati di Giuseppe Valsavoia, risulta abitato da circa 1659 persone di etnia Balanta, di cui circa il 48% sono uomini e poco più del 52% donne. Più della metà della popolazione rientra nella fascia d’età tra gli 0 e i 20 anni. A loro volta ripartiti in un 35,60% tra 0 e 5 anni,  in circa il 28% tra 5 e 10 anni e nel 36,54% nella fascia tra 10 e 20. Tra i 20 e i 40 anni la percentuale diminuisce notevolmente per raggiungere un 28% e si dimezza nella fascia tra i 40 e i 60. Le persone che superano i 60 anni sono solo 74, pressappoco il 4,50 %.  La diminuzione percentuale nella fascia tra i 20 e i 40 anni potrebbe dipendere  dalla mobilità degli abitanti verso la capitale Bissau, altre cittadine o paesi stranieri, per cercare lavoro o per motivi di studio. Anche da mobilità stagionale, infatti, molti ragazzi o giovani uomini stanno nei villaggi durante il periodo della coltivazione del riso e per la raccolta del Cajeu e poi si spostano per cercare altri lavori. Il censimento in genere è fatto durante la permanenza dei volontari in Guinea-Bissau nei mesi da novembre a febbraio. Il dimezzamento nella fascia successiva tra i 40 e i 60 potrebbe dipendere dalla mortalità. La popolazione è aumentata dal 2014 quando si trovavano nel villaggio circa 1.500 abitanti e dal 2009 quando, secondo il censimento istituzionale di quell’anno, eseguito per regione, settore e località, sarebbero stati presenti 1.178 abitanti di cui 592 maschi e 586 femmine. 
Nonostante la crescita del numero complessivo degli abitanti da un anno all’altro, si evidenzia, dai dati del censimento, eseguito famiglia per famiglia, una grande mobilità di persone singole e di famiglie intere.
La popolazione è suddivisa in 305 famiglie che vivono in una cinquantina di moranças  (48 per l’esattezza) - dimore dei clan o famiglie allargate – ciascuna delle quali a sua volta è costituita da 2 a 5 capanne. Mediamente in ogni morança vivono intorno alle 35 persone. 

## Obiettivi del progetto
- Mappa OSM
  - si tratta di inserire sulla mappa OSM le seguenti informazioni:
    - case
    - raggruppamenti di caes (morançe)
    - pozzi
    - risaie
    - strade
    - qualsiasi altro oggetto mappabile

- Anagrafe Web
  - Progettazione e realizzazione di un Database e di una applicazione Web in grado di accedere ai dati anagrafici degli abitanti del villaggio, delle composizioni delle famiglie e delle morance.
Si tratta di:


    - Analisi dei dati del censimento forniti da Abala-Lite su file excel, si tratta di interpretare, analizzare e riprodurre in un formato consono a rappresentare i dati in un modello relazionale, per poter caricare i dati stessi su un database vero e proprio.

    - Progettazione concettuale, logica e realizzazione di un database su mySQL , in grado di archiviare secondo il modello relazionale  i dati dell’anagrafe dei villaggi

    - Migrazione dei dati dal file excel al database mySQL

    - Analisi, progettazione e realizzazione di una applicazione Web che acceda al database mySQL e permetta di operare sui dati, per fornire le funzionalità utili al personale addetto alla gestione di tali informazioni.
    
- Integrazione Mappa OSM con Anagrafe web
  - Progettazione e realizzazione di un unico sistema integrato, in grado di gestire i dati anagrafici e collegarli alla mappa del villaggio su OSM. Si tratta di esportare il database e di inserire sulla mappa OSM i dati di anagrafica, utilizzando il tool UMAP.

## Key Project Deliverables
|Nome|Descrizione|
|---|---|
|Migrazione dati mysql|Migrazione delle tabelle excel su database relazionali|
|Analisi tabelle excel|Analisi tabelle e verifica consistenza dati|
|Progettazione Db|Creazione Db relazionale sulla base delle analisi sulle tabelle excel|
|Inserimento dati|Creazione algoritmi per la migrazione automatica dei dati|
|Applicazione web|Per interagire con il database attraverso tabelle,grafici e interrogazioni singole|
|Mappatura|Mappatura di case ,pozzi e campi|
|Documento Analisi|Scrittura di un documentodi analisi consultabile percomprendere pienamente il progetto|


Inoltre è stata realizzata una [pagina wikipedia](https://wiki.openstreetmap.org/wiki/OsmGuineaBissau_Avogadro) in italiano e una [in inglese[(https://wiki.openstreetmap.org/wiki/OsmGuineaBissau_Avogadro-English) 
<a href="https://wiki.openstreetmap.org/wiki/OsmGuineaBissau_Avogadro" target="_top"> view Wikipedia page</a>
[Documento di Analisi](https://trello.com/c/VZyXnDDh/114-documenti-di-analisi)
